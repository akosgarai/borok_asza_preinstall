<div class="about_us_container">
	<div class="about_us_content">
		<p>Magunkról honlap</p>
		<p>Jócskán az ötvenes éveinkben járó házaspár vagyunk. Majdnem az összes barátunk és részben magunk is bejártuk az evolúció útját. Fiatalon rövidet, sört, majd félédes borokat ittunk. Mára már mindez letisztult, csak száraz bort iszunk.</p>
		<p>Nem ragaszkodunk valamely tájegység boraihoz, fontos, hogy jó bor legyen, hogy szőlőből legyen. Férjem szokta mondani: „rövid az élet, ahhoz, hogy rossz bort igyunk.” Az országot járva tudatosan a „kis” pincészeteket kerestük fel, ahol fantasztikus borokat készítenek. Arra gondoltunk, hogy nyitunk egy kis üzletet és megkóstoltatjuk másokkal is a tájanként felkutatott borászok remek borait.</p> 
		<p>A vállalkozásunkat reprezentáló logó megrajzolásakor is arra törekedtük, hogy a „borok ásza- ászok bora” érzékeltesse, hogy csak magyar borral foglalkozunk, hisz csodálatos, változatos ízeket, illatokat, élvezetet találhatunk a mi kis országunkban.</p> 
		<p>Több féle kiszerelésben áruljuk a borainkat, üzletünkben 0.5 literes valamint 0.75 literes és 1.5 literes üvegben, valamint 2 literes PET palackban, 5 és 10 literes bag in box-ban. Valamennyi azonosan kiváló minőségű, édes, félédes száraz, fehér, rose és vörös bor, Egerből, Tokajból, Alföldről,Tolnából, Szekszárdról, Villányból, észak és dél Balatonról, Zalából, Pannonhalmáról, Sopronból.</p> 
		<p>Az elején nem gondoltunk, hogy a gyümölcs boraink ilyen közkedveltek és keresettek lesznek. Most már 11 fajta gyümölcs bort is tartunk, sokak örömére. Üzletünket a saját házunk pincéjében alakítottuk ki és ez a költségtakarékos megoldás, visszatükröződik az árainkban is. Várjuk Önöket sok szeretettel</p>
		<br />
		<p>Edit, István</p>
	</div>
	<div class="fb-like" data-href="https://developers.facebook.com/docs/plugins/" data-layout="standard" data-action="like" data-show-faces="false" data-share="false"></div>
	<script type="text/javascript" src="https://apis.google.com/js/plusone.js"></script>
	<g:plusone></g:plusone>
</div>
